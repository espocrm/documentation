# Upravljalnik postavitev

Upravljalnik postavitev je na voljo v panelu Administracija.
Omogoča vam, da prilagodite videz podrobnostnih, urejevalnih, seznamskih pogledov kakor tudi iskalnih filtrov in polj obrazcev za masovno posodobitev.

## Seznam

Glavna postavitev za seznamski pogled. Določa stolpce in njihove parametre.

![Seznam](https://raw.githubusercontent.com/espocrm/documentation/master/docs/_static/images/administration/layout-manager/list.png)

Razpoložljivi parametri za stolpce so navedeni spodaj.

### Širina (%)

Širina stolpca v odstotkih, prazno pomeni samodejna nastavitev širine.

### Povezava

Če je ta parameter označen, potem bo polje prikazano kot povezava na podrobnostni pregled zapisa. Ponavadi se uporablja za polja z imeni.

### Brez sortiranja

Onemogoči možnost sortiranja stolpca.

### Poravnava

Možnost leve ali desne poravnave stolpca.

## Podrobnosti

Glavna postavitev za podrobnostni pogled in urejevalni pogled. Določa panele, vrstice in celice. Celice vsebujejo polja.

Vrstica lahko vsebuje dve celici ali eno celico, ki se razteza po celotni širini vrstice. Če želite dodati vrstico z razširjeno celico, morate dodati nov stolpec in klikniti na znak minus pri kateri koli celici.

![Podrobnosti](https://raw.githubusercontent.com/espocrm/documentation/master/docs/_static/images/administration/layout-manager/detail.png)

## Seznam (majhen)

Seznamska postavitev za relacijske panele. Lahko se uporabi tudi na drugih mestih, kjer je razumno prikazati sezname v ozkem pogledu.

## Podrobnosti (majhen)

Podrobnostni pogled za obrazce hitro ustvarjanje, hitri pogled in hitro urejanje.

## Iskalni filtri

Seznam polj po katerih se lahko išče, ki so na voljo v seznamskem pogledu.

## Masovna posodobitev

Seznam polj, ki so na voljo na obrazcu Masovna posodobitev.

## Relacijski paneli

Seznam relacijskih panelov, ki je prikazan na dnu podrobnostnega pogleda. Panele se lahko prerazporedi. Panelu lahko določite barvo s parametrom Stil.

## Stranski paneli

Stranski paneli za obrazce Podrobnosti, Urejanje, Podrobnosti majhen, Urejanje majhen. Omogoča vam, da skrijete ali prerazporedite seznamske panele Aktivnosti, Zgodovina, Opravila in še druge. Panelom lahko določite barvo s parametrom Stil.

## Dodatne postavitve

Nekateri tipi entitet vsebujejo še dodatne postavitve: Pretvarjanje sledi, Seznam za račun.
